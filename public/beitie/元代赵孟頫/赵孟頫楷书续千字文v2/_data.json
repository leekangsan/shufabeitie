[{"name":"","text":"赵孟頫 《续千字文卷》 24.3×153.3cm\n　　《续千字文》是宋人侍其玮模仿《千字文》行文方式撰写的一篇四言韵文，由于文字过于古奥、晦涩，因此流传不太广泛。全文如下： 混沌开辟，乾坤刚柔。　 震兑巽坎，角亢奎娄。　 雷迅雹激，风凛雪稠。　 苦毒荼堇，芬臭熏莸。　 麰麦配奠，含桃荐羞。　 皙枣霁荔，潘柿骞榴。　 寝梦影响，电幻泡沤。　 蕣槿术驻，驷隙戈留。　 玦佩绣扆，聪纩冕旒。　 绍变韶濩，戛击磬球。　 召应赉弼，渎视彻侯。　 焘晔歆向，褚迁固彪。　 鬻拳遂刖，管仲请囚。　 鹳鹊裴瘦，鹦鹉祢洲。　 柝待暴客，教速置邮。　 弭讹辩惑，韫猜败谋。　 酷韬蜂虿，衅稔怨仇。　 枭獍朋党，鸳鹭匹俦。　 搜戮猾憝，剸歼寇雠。　 蝼蚁侵轶，鞮鍪虔刘。　 破釜僃唅，倍灶焚舟。　 围溃垓堞，罢割鸿沟。　 苗窜危裔，崇放欢兜。　 锡抚彝皿，凯捷蛮陬。　 涤疵荡秽，戢患蠲忧。　 褆袭缫藉，秬鬯瓒卣。　 棊博篦蔽，算计牙筹。　 控虬缉獬，驯雉狎鸥。　 鹿哀扰墓，狐死向邱。　 吐湿濡沫，吸饵吞钩。　 徙槱坏突，烂额焦头。　 饘粥餬啜，琼蕊屑腴。　 謇谔介峭。脂韦谄谀。　 奸杞鲠黯，媚妲丑嫫。　 后夔梼戭，隤凯苍舒。　 昶煜希范，潮彬阖闾。　 宋嗟纵斧、越哂弯弧。　 臧储毳鹬，乔乘双凫。　 陆寄梅驿，翰忆莼鲈。　 屈原吟泽，儿宽掷锄。　 蛇蝎巢窟，马牛襟裾。　 鸱鸮遁翼，豺狼避衢。　 峒獠堡障，犷蜒边隅。　 衔枚挈辔，裹疮吮疽。　 炊爇刁斗，征赐钺鈇。　 柱标夷域，颈系单于。　 灌胜冯帅，贾忤穰苴。　 诩强豪虏，季殄颛臾。　 丰泗杰吏，邹鲁硕儒。　 赏贳媪价，瀚濯卓垆。　 搤腕睢境，攀髥鼎湖。　 拔蔡愠帛，殖货织蒲。　 蚌胎缀舄，锦辫缠须。　 瑠璃瑇瑁，琥珀珊瑚。　 裘絺衮鷩，旞旌旐旟。　 铅鍮坑冶，盐铁榷酤。　 霖潦祠祟，毕暵舞雩。　 款段龌龊，驽骀踌躇。　 掌擎沆瀣，顶戴醍醐。　 斮胫剔孕，曝尫溺巫。　 埋辕折轴，枉箭哨壶。　 荜阍圭窦，瓮牖绳枢。　 貆舄麋壤，瓜畴芋区。　 险阪茫隰，耨畦浸蔬。　 棣萼艳韡，菡萏披敷。　 森挺劲干，枯荄朽株。　 纤悉杪忽，毫厘锱铢。　 櫽括埏埴，桔槔辘轳。　 携橐簪管，记笏握彤。　 台联芸阁，泮侔辟廱。　 熛怒汁纪，句芒祝融。　 姮娥窃药，婕妤冲熊。　 鸤鸠均哺，螟蛉桑虫。　 兔迫狡穴，鼠托社墉。　 骐骥神骨，騕褭奇踪。　 囗蛸蠛蚁，鸑鷟蜺虹。　 烧栈燧尾，迎刃摧锋。　 菊味薏苡，芝拟芙蓉。　 葇苏囗芷，笺蜡芎藭。　 噬腊遇弑，粒粟辍舂。　 椎柷状桶，斲轮覩蓬。　 缯绡绤縠，璧璋璜琮。　 妖诞怪蛊，狂狯顽童。　 湎腆酩酊，辣滑醉醲。　 版赍悟卦，栋桡罹凶。　 瘗弊鄜畤，燔柴泰坛。　 汝膺砥砺，匠饰庙樽。　 宪堵藜杖，颜巷瓢箪。　 羲妹娲氏，喾妃姜嫄。　 鸢鹏隼鷃，蛟蜗鼍鼋。　 嗤鲸漏网，咍羝触藩。　 圈玃辙鲋，穽貘槛猿。　 燕髀馔臛，猩唇敌蹯。　 芗萁黛耜，蚕蠒缲盘。　 嗜啖嫩柏，浥馥芳荪。　 鞭呼麕至，辐辏骏奔。　 贝簧萋菲，睇睫泛澜。　 姬创邠鄗，囗卜涧瀍。　 鳖丞旺蜀，郭隗辅燕。　 怖慑郅偶，矍铄援鞍。　 樊哙排闼，杨仆叩关。　 濞埒邓铸，崔铜裒钱。　 狻猊啮豹，蚊蝱扑蝝。　 铃舆銮辂，节旄旓旜。　 弋猎鹜鹄，雀惮鹰鹯。　 敛袵负襁，蹑祛骈肩。　 除苛弛娆，纠缪弹愆。　 苹蘩蕴藻，簋簠豆笾。　 汀荇滩蓼，绿菱红莲。　 挟鳌抱椠，骇祠裂麻。　 蟋蟀闵俭，蜉蝣刺奢。　 墉赓蝃蝀，襄喻蒹葭。　 虎兕失柙，瑜瑾匿瑕。　 萧蒿薇藿，鳣鲔鲿鯋。　 嗽液脱屣，炼膏茹霞。　 菩提团核，槟榔尠柯。　 邪孽魍魉，淫疠魑魅。　 襄乳犯狸，塌翮抟鸷。　 鸨曷刈耘，螽奚妬忌。　 羸畀革袍，闇缒橹垒。　 奋鬣吓鳃，喷涎凿齿。　 酰醢坫罍，牲牷饔饩。　 枕曲换貂，制芰纫蕙。　 撰述舛乖，惭怍芜菲。\n"}]